Een oude dromedaris was de dierentuin spuugzat,
Hij wou na al die jaren eens gaan kijken in de stad.
Hij sprong over het hek en liep gewoon de ingang uit,
Hij vond het eerst wel even gek, maar bleef bij z'n besluit.
Rond voedertijd kreeg ie opeens zo'n dorst,
Hij nam tien bier en at een warme worst.

Ref.
Hé, kijk daar eens,
Verdomd als het niet waar is,
Daar loopt een dromedaris
Op het zebrapad.
Kijk uit, dromedaris,
Daar komt de commisaris,
Als die je ziet, nou reken maar,
Dan ben je de sigaar.
Want zo'n stomme commisaris,
Vindt vast dat een dromedaris,
Een levensgroot gevaar is
Voor de orde in de stad.

Maar de commisaris kreeg meteen een goede bui,
Hij danste met de dromedaris midden op 't Spui.
Het verkeer liep in de soep, maar niemand werd echt kwaad,
De mensen hosten op de stoep en zongen over straat:
Alles en iedereen moet op z'n kop!
En de oude dromedaris loopt voorop!

Ref.
Hé, kijk daar eens,
Verdomd als het niet waar is,
Daar danst een dromedaris
Op het zebrapad.
Kijk nou de secretaris,
En daar loopt ook de notaris,
Een leeuw, een muis, een lama
En een tweeling in pyjama.
En als dat niet de pastoor is,
Die er met een vrouw vandoor is,
Hoor eens,
Hoe ze zingen door de straten van de stad!

De dromedaris kwam toen met z'n foto in de krant.
Hij werd op slag beroemd van Middelburg tot Ameland.
De journalisten stonden met z'n allen in de rij.
De dromedaris haalde het journaal en weet je wat ie zei?
Zeg Emmer joh, doe nou eens niet zo serieus, he!
Steek je tong eens uit, of trek een lange neus!

Ref.
Hé, kijk daar eens,
Verdomd als het niet waar is,
Daar danst een dromedaris
Op het zebrapad.
De stoet wordt alsmaar langer,
Kijk een dief en een behanger,
Een tandarts naast een tam konijn,
Lacht naar een boer met kiespijn,
Mee naar buiten, allemaal!
Judel-jo-de-Wielewaal.
En een hond roept uitgelaten:
Ik ga trouwen met de kat!

De optocht gaat langs scholen en fabrieken,
Langs bejaarden, gevangen en zieken.
De dromedaris roept dat alles mag,
Want het is wereldmensendierendingendag

Ref.
Hé, kijk daar eens,
Verdomd als het niet waar is,
Daar danst een dromedaris
Op het zebrapad.
Hé, daar loopt het alfabet,
Allemaal van A tot Z.
Ze maken daar een woorden,
Waar nog niemand ooit van hoorde.
Zelfs de cijfers lopen mee,
Met z'n tienen twee aan twee.
En een tuinslang op een ladder
Spuit een ander kleddernat.

Hé, kijk daar eens,
Verdomd als het niet waar is,
Daar danst een dromedaris
Op het zebrapad.
